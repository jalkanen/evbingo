<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>
        Olet ehkä kuullut väitteen "15 suurinta rahtialusta saastuttaa yhtä paljon kuin kaikki maailman autot"?
        Josta sitten ehkä on seurannut, ehkä hiljaisesti sanottu, jatkoväite "...joten ei kannata vaivautua tekemään liikenteen sähköistämistä,
        ennen kuin tämä ongelma on ratkaistu."
    </p>
    <p>
        Tämä on tyypillinen "whataboutism" -vastalause, jossa yritetään sotkea keskustelua tuomalla asiaan liittymätöntä
        keskustelua kuin se olisi jotain oleellista, jotta saadaan ohjattua se pois varsinaisesta asiasta. Älä lankea tähän!
        Ensinnäkin, "saasteet" on eri asia kuin "hiilidioksidipäästöt". Rahtialusten raskasöljy päästää kaikenlaista
        mössöä taivaalle, josta suurin osa ei ole mitenkään hyödyllistä ihmisille, mutta suurin osa siitä tapahtuu merien
        yllä; ei ihmisten makuuhuoneen ikkunan alla. Kun sen sijaan katsotaan hiilidioksidipäästöjä, rahtiliikenne
        tuottaa noin <a href="http://www.imo.org/en/OurWork/Environment/PollutionPrevention/AirPollution/Documents/COP%2016%20Submissions/IMO%20note%20AWG-LCA%2013.pdf">3% maailman hiilidioksidipäästöistä</a>,
        siinä missä tieliikenne tuottaa noin <a href="https://www.epa.gov/ghgemissions/global-greenhouse-gas-emissions-data">10%</a>.
    </p>
    <p>
        Aikoinaan EU:n hyväksymä rikkidirektiivi, josta sittemmin Suomessa alettiin pitää porua vasta kun oli aivan
        liian myöhäistä enää vaikuttaa siihen, leikkasi merkittävästi esim. Suomenlahdella liikkuvien laivojen rikkipäästöjä,
        jopa niin paljon, että mm. <a href="http://www.maaseuduntulevaisuus.fi/mets%C3%A4/pel%C3%A4tty-rikkidirektiivi-v%C3%A4hensi-ilmansaasteita-teollisuudelle-ei-k%C3%A4ynyt-kuinkaan-1.152628">Helsingin ilmanlaatu parani</a> selkeästi.
    </p>
    <p>
        Ja vaikka rahtiliikenne saastuttaisi enemmän kuin autoliikenne, niin mitä merkitystä sillä olisi? Joka tapauksessa
        myös autoliikenne pitää sähköistää. Jätetään rahtiliikenteen pohtiminen poliitikoille.
    </p>
</body>
</html>