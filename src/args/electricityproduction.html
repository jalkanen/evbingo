<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>
        Ei sentään. Jos kaikki Suomen autot olisivat sähköisiä, energiaa kuluisi kyllä yhden ydinvoimalan verran,
        mutta <a href="https://www.fingridlehti.fi/250-000-sahkoautoa-tulee-kaatuuko-kantaverkko/">sähköä silti kuluisi vain saman verran kuin huippuvuonna 2007</a>.
        Suomen sähkönkulutus laskee tasaisesti, kiitos energian säästämisen (ja ilmaston lämpenemisen),
        joten sähköautoille riittää kyllä virtaa.
    </p>
    <p>
        Lisäksi sähköautojen kulutuspiikki on öisin, jolloin sähkönkulutus on muutoinkin vähäisempää.
    </p>
    <p>
        On myös visioitu sitä, että autoista voisi siirtää sähköä takaisin verkkoon tasapainottamaan kulutuspiikkejä.
        Voisit esimerkiksi huutokaupata puolet akkusi sisällöstä eniten tarjoavalle, jos tiedät, ettet ole seuraavana
        päivänä menossa mihinkään - ostat sähköä halvalla ja myyt sitä kalliilla. Näitä Vehicle-2-Grid (V2G) -järjestelmiä
        kehitellään aktiivisesti. <a href="https://www.helen.fi/uutiset/2017/V2G/">Helen asensi ensimmäisen koelaitteiston syyskuussa 2017</a>.
    </p>
</body>
</html>