<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>On totta, että tällä hetkellä auto- ja polttoaineveroilla kerätään merkittävä veropotti. Lienee varmaa,
       että se tullaan keräämään jollain vaihtoehtoisella tavalla tulevaisuudessa. Ministeri Bernerin työryhmä
        esimerkiksi <a href="https://yle.fi/uutiset/3-9409670">ehdotti aika- ja kilometripohjaista veroa</a> autoveron sijasta.</p>

    <p>Noin pääsääntöisesti virkamiehillä ei kuitenkaan ikinä ole puuttunut mielikuvitusta, kun verolakeja on säädetty. Tästäkään
    tuskin tulee ongelmaa.</p>

    <p>Voidaan myös ajatella niin, että kun polttomoottoreiden lähipäästöt poistuvat, etenkin kaupunkien
    ilmanlaatu paranee, mikä puolestaan tuo suuret säästöt terveydenhoitokuluissa. Tukholmassa on arvioitu,
    että <a href="https://yle.fi/uutiset/3-8912319">ruuhkamaksut säästävät kymmeniä ihmishenkiä vuodessa</a>. Näitä
    kustannuksia on vaikea toki yksilöidä.</p>
</body>
</html>