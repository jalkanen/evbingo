<!DOCTYPE html>
<html lang="fi">
<head>
    <meta charset="UTF-8">
    <title></title>
</head>
<body>
    <p>
        Tässä viitataan siis Mika Anttosen (St1- öljy-yhtiön suuromistaja ja toimitusjohtaja) lausuntoihin, jonka
        mukaan <a href="https://yle.fi/uutiset/3-9899262">sähköautojen ostamisesta ei ole apua</a> ilmastonmuutoksen
        torjunnassa.</p>
    <p>
        Anttonen toki puhuu kuten insinööri, eli ongelmat kuuluu ratkaista suuruusjärjestyksessä, eikä tuhlata
        aikaa vähempiarvoisiin ongelmiin. Pitää kuitenkin muistaa, että kun energiantuotanto muuttuu koko ajan vähemmän
        hiilidioksidia tuottavaksi, onkin käynyt niin, että esim. USA:ssa <a href="https://www.vox.com/2016/6/13/11911798/emissions-electricity-versus-transportation">liikenne on tällä hetkellä suurin CO2-päästöjen
        tuottaja</a>. Samaten pelkästään dieselmoottoreiden aiheuttamien lähipäästöjen arvioidaan
        <a href="https://www.theguardian.com/environment/2017/may/15/diesel-emissions-test-scandal-causes-38000-early-deaths-year-study">tappavan kymmeniä
        tuhansia ihmisiä vuosittain</a>.
    </p>
    <p>
        Pelkästään isoimman ongelman ratkaisu ei enää riitä, vaan ongelmia pitää ratkoa monella rintamalla. Sähköinen
        liikenne on yksi osa-alueista. Toki Anttonen on siinä aivan oikeassa, että sähköautot saavat ihan liikaa
        huomiota suhteessa tärkeyteensä. Meillä olisi monta muutakin erittäin tärkeää aluetta, joissa pitäisi vähentää
        päästöjä ja luoda uusia hiilidioksidinieluja, eikä sähköauton ostaminen yksistään tee sinusta tai kenestäkään muusta
        ympäristön liehuvaviittaista pelastajaa. Mutta se on välttämätön askel, joka on otettava.
    </p>
</body>
</html>