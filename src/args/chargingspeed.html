<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>Sähköauton latausta on kolmenlaista:</p>
    <ol>
        <li>Pikalataus. Pikalatauksessa ladataan auto esim. matkan varrella tarpeellinen määrä. Koska akkujen lataus
            hidastuu, mitä täydempi akku on, yleensä auto pyritään lataamaan esim. 80% varaustilaan, jolloin tauon
            pituudeksi jää yleensä alle puoli tuntia. Riippuu autosta, miten nopeasti se pystyy ottamaan latausta
            vastaan - jotkin modernit autot lataavat akun tuohon 80% tilaan viidessätoista minuutissa.</li>
        <li>Asiointilataus. Monet kauppakeskukset tarjoavat 7-22 kW:n tasoista asiointilatausta sisäänheittotuotteena. Kauppareissun
            aikana autoon saa siis ilmaiset sähköt. Tämmöisessä latauksessa, jälleen autosta riippuen, menee lataukseen nelisen
            tuntia, jos haluaa todella ottaa akun täyteen.</li>
        <li>Kotilataus, eli ns. yön yli lataus. Useimmat sähköautot ladataan kotona, ihan tavallisesta pistorasiasta
            tai muokatusta lämpötolpasta. Autoa ladataan joka yö ja sillä on tarkoitus korvata päivän ajot. Tyypillinen
            suomalainen ajaa autolla kuitenkin vain noin 40 km/päivässä, minkä ehtii isompaankin sähköautoon ladata
            mainiosti yön aikana.</li>
    </ol>
    <p>Käytännössä sähköautoa ladataan silloin kun sähköä on sopivasti tarjolla. Joskus sähköä saa nopeammin ja joskus
       hitaammin, mutta koska suurin osa ajoista on lähiseuduille suuntautuvaa, pelkkä kotilataus pitää auton
       akun varauksessa hyvin.</p>
</body>
</html>