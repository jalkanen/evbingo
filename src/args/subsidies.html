<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>
        Tässä toki syyllistytään hieman <a href="https://www.washingtonpost.com/lifestyle/style/whataboutism-what-about-it/2017/08/17/4d05ed36-82b4-11e7-b359-15a3617c767b_story.html?utm_term=.ef1b8a7a5515">whataboutismiin</a>,
        mutta <a href="https://www.theguardian.com/environment/climate-consensus-97-per-cent/2017/aug/07/fossil-fuel-subsidies-are-a-staggering-5-tn-per-year">fossiiliset polttoaineet saavat vuosittain 5 biljoonan
        dollarin edestä tukiaisia</a>. Siihen nähden sähköisen liikenteen tuet ovat häviävän pienet.
    </p>
    <p>
        On totta, että toistaiseksi sähköautoihin saa erilaisia hankintatukia joka puolella maailmaa. Mutta ne pitää
        ymmärtää sijoituksina, ei tukina. Aivan samalla lailla valtio tukee startuppeja sillä oletuksella, että
        suurin osa epäonnistuu, mutta se yksi, joka tekee superonnistumisen, kattaa koko tuen (esimerkiksi <a href="https://yle.fi/uutiset/3-9910143">Supercellin
        maksamat verot ovat miljardiluokkaa</a>). Sähköinen liikenne vähentää paikallissaasteita, mikä vähentää
        terveysmenoja; se vähentää riippuvuutta ulkomaalaisesta energiasta; ja mitä aiemmin ja voimakkaammin
        ilmastonmuutosta torjutaan, <a href="https://yle.fi/uutiset/3-8787095">sitä halvemmaksi se muodostuu</a>.
    </p>
    <p>
        Sähköautot ovat vielä toistaiseksi uusi teknologia, joka ei pysty vielä valmistuskustannuksiltaan kilpailemaan
        polttomoottoreiden kanssa. Kuitenkin, koska sähköinen voimalinja on periaatteeltaan yksinkertaisempi ja energiatehokkuudeltaan parempi, pitkällä
        tähtäimellä, kun massavalmistus alkaa jyrätä, sähköautot tulevat olemaan ilman mitään tukiaisia halvempia
        kuin polttomoottoriautot. Nykyiset tuet siis tarkoittavat kaikille halvempia autoja parinkymmenen vuoden päästä.
        Ihan hyvä diili.
    </p>
</body>
</html>