<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>
        No... Oikeasti, jos ajat kovin usein pitkiä matkoja ilman kusitaukoja, niin älä hanki sähköautoa.
    </p>
    <p>
        Liikenneturva kuitenkin suosittelee, että <a href="https://www.liikenneturva.fi/fi/ajankohtaista/liikennevinkki/tauota-myos-kesan-automatkat">
        liian pitkiä yhtäjaksoisia ajorupeamia vältettäisiin</a>, ja että matka tauotettaisiin sopivasti. Ammattikuljettajankin
        ajoaika saa olla vain <a href="http://www.tyosuojelu.fi/tyosuhde/autonkuljettajan-tyoaika/ajoaika-ja-tauot">yhdeksän tuntia</a>,
        johon kuuluu 45 minuutin tauko.
    </p>
    <p>
        Asiaa voi miettiä myös toiselta kannalta - kuinka paljon pitempiä taukoja olisit valmis ottamaan pidemmillä
        matkoilla, jos ajamisesi hinta putoaisi noin <a href="https://vihreakaista.fi/fi-fi/article/sahko/mita-maksaa-sahkoauton-lataaminen/178/">2€/100km</a> lukemaan?
        Tietenkin valitset nopeasti tankattavan bensa-auton, jos aika on sinulle rahaa. Mutta jos ajosi on pääasiassa
        lyhyttä ajoa (alle 200 km päivässä) ja voit ladata kotona, ehkä se ylimääräinen puoli tuntia tai tunti
        sillä Lapin-reissulla on sen satasien vuosisäästön arvoinen.
    </p>
    <p>
        Käytännön kokemus on kuitenkin osoittanut, että modernit sähköautot latautuvat oikein mainiosti jo pelkän pasikuikan ja
        kahvin aikana. Pikalatureista saa vähän autosta riippuen vajaassa puolessa tunnissa tuollaiset 200 km lisää matkaa,
        mikä riittää mainiosti parin seuraavan tunnin ajoon ja seuraavalle taukopaikalle. Modernit latauspisteet
        (kuten Teslan mahtilaturit tai Fortumin 100 kW:n CCS-laturit, IONITYn uusista 350 kW:n latureista puhumattakaan)
        tekevät seuraavan parin vuoden aikana lataamisesta vartin homman.
    </p>
</body>
</html>