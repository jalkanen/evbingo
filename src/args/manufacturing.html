<!DOCTYPE html>
<html lang="en">
<head>
    <meta charset="UTF-8">
    <title></title>
</head>
<body>
    <p>
        Sähköautojen valmistus vie tällä hetkellä enemmän energiaa kuin tavallisen polttomoottoriauton, mm. siksi,
        että autoissa käytetään metalleja, joiden tuottaminen vie enemmän energiaa (esim. alumiini). Mutta oikea tapa
        tarkastella asiaa on koko auton elinkaari.
    </p>
    <p>
        Perusteellisin selvitys eri autojen elinkaaresta, ml. valmistus, ajo, kierrätys ja romutus on
        <a href="http://pubs.acs.org/doi/abs/10.1021/acs.est.6b00177">tämä MIT:n Trancik-labin selvitys</a>. Sen
        pohjalta on tehty erittäin helppokäyttöinen <a href="http://carboncounter.com">Carbon Counter -työkalu</a>,
        johon jokainen voi käydä laittamassa omat oletuksensa.
    </p>
    <p>
        Käytännössä hyvin ison sähköauton elinkaaripäästöt voidaan saada samaksi kuin erittäin pienen polttomoottoriauton,
        jos oletetaan, että sähköauto on sekä rakennettu, että ladattu likaisimmalla mahdollisella sähköllä. Käytännössä
        kuitenkaan näin ei ole, sillä esimerkiksi Pohjoismaissa sähköntuotanto on hyvin puhdasta.
    </p>
    <p>
        Uuden auton ostaminen ei tietenkään ole koskaan mikään ekoteko. Parasta on, jos pystyy pärjäämään ilman autoa
        tai luopumaan omasta. Kaikille tämä ei kuitenkaan ole mahdollista - silloin käytetty polttomoottoriauto on
        ihan hyvä vaihtoehto siksi kunnes markkinoille alkaa tulla hyviä, käytettyjä sähköautoja. Jos sen sijaan
        on uusien autojen markkinalla, uusi sähköauto on ympäristön kannalta selkeästi parempi vaihtoehto kuin uusi
        polttomoottoriauto.
    </p>
</body>
</html>